<h1 class="text-blue">Livelli essenziali di assistenza (LEA): le nostre richieste essenziali</h1>

<blockquote>
  <p class="f2">La Repubblica tutela la salute come fondamentale diritto dell’individuo e interesse della collettività</p>
</blockquote>

Il diritto e la tutela della salute sono un **elemento fondante** della nostra **società**.

Questo diritto viene garantito erogando i cosìdetti **Livelli essenziali di assistenza** (**LEA**), ovvero le **prestazioni** e i **servizi** che il **Servizio sanitario nazionale** (SSN) **è tenuto a fornire a tutti i cittadini**, gratuitamente o dietro pagamento di una quota di partecipazione (*ticket*), con le risorse pubbliche raccolte attraverso la fiscalità generale (tasse).

I LEA sono definiti nel [Decreto del Presidente del Consiglio dei Ministri (DPCM) del 12 gennaio 2017](http://www.trovanorme.salute.gov.it/norme/dettaglioAtto?id=58669&completo=true), che individua **tre livelli principali**:

- **Prevenzione collettiva e sanità pubblica**, che comprende tutte le attività di prevenzione rivolte alle collettività ed ai singoli;
- **Assistenza distrettuale**, vale a dire le attività e i servizi sanitari e socio-sanitari diffusi sul territorio;
- **Assistenza ospedaliera**.

## Il monitoraggio dei LEA

> Lo **Stato** ha il **compito** di **determinare** i **Livelli di assistenza** che devono essere garantiti su tutto il territorio nazionale e di **vigilare** sulla loro **effettiva erogazione**

A tale scopo, presso il Ministero della Salute, è stato istituito il **Comitato permanente per la verifica dell'erogazione dei Livelli Essenziali di Assistenza** (Comitato LEA). Questo monitoraggio - fino al 2019 - si effettua grazie all'utilizzo della cosìdetta "**Griglia LEA**", che consente di conoscere e cogliere nell'insieme la diversità ed il disomogeneo livello di erogazione dei livelli di assistenza.<br>
**Annualmente** vengono **presentati** i **risultati** della **valutazione** dell'**adempimento "Mantenimento nell'erogazione dei LEA"**.

Il Decreto del Ministero della salute del 12 marzo 2019 - "Nuovo sistema di garanzia per il monitoraggio dell'assistenza sanitaria" - ha introdotto il "Nuovo Sistema di Garanzia" (NSG), che sostituisce dal 1 gennaio 2020 la "Griglia LEA", con l'obiettivo di verificare secondo le dimensioni dell'equità, dell'efficacia, e della appropriatezza che tutti i cittadini italiani ricevano le cure e le prestazioni rientranti nei LEA.

L'**ultimo** *report* di **monitoraggio** è [quello per l'anno **2017**](http://www.salute.gov.it/imgs/C_17_pubblicazioni_2832_allegato.pdf), ed è pubblicato come file PDF.

## Cosa chiediamo

### L'aggiornamento annuale dei report di monitoraggio e la loro pubblicazione

La valutazione del "Comitato LEA" dell'adempimento del "Mantenimento nell'erogazione dei LEA" non ha un esito pubblico da 2 anni: **mancano i *report* dell'anno 2018 e del 2019**.

La loro pubblicazione è un altro elemento **essenziale** e **propedeutico** al rispetto del **diritto alla salute**.

### La pubblicazione delle tabelle della griglia LEA in formato machine readable

> L’obiettivo è creare un Servizio sanitario nazionale che sia sempre al passo con le innovazioni tecnologiche e scientifiche e con le esigenze dei cittadini ([presentazione del 2017](http://www.salute.gov.it/imgs/C_17_notizie_2842_listaFile_itemName_0_file.pdf) de "I nuovi livelli essenziali di assistenza")

Chiediamo di pubblicare le **tabelle regionali** della "**Griglia LEA**" (sotto un esempio) contenute nel monitoraggio annuale dei LEA ([qui](http://www.salute.gov.it/imgs/C_17_pubblicazioni_2832_allegato.pdf) quello del 2017), anche in formato ***machine readable***.

È **essenziale** infatti potere **analizzare** i **dati delle griglie** nel tempo e anche in **relazione** ad altri dati (sociali, economici, ecc.). La sola pubblicazione in formato PDF lo impedisce.

![](imgs/grigliaLEA.png)

### La pubblicazione dei report delle riunioni del Comitato LEA
